<!DOCTYPE HTML>
<html lang="cs">
   <head>
      <meta http-equiv="Content-Type" content="text/html; charset=UTF-8">
      
      <meta charset="utf-8">
      
      <title>Zadání soutěžních úloh</title>
      <style type="text/css">
        body { font-family: Calibri, Verdana, sans-serif; 
               max-width: 50em; 
               margin-left: auto;
               margin-right: auto; 
               font-size: 140%; }
        h1, h2, h3, h4, header { font-family: Cambria, serif; }
        header { background-color: #FFE2AA; padding: 8px; margin-bottom: 8px; }
        pre { background-color: silver }
        header { text-align: center; }
        .katex { font-size: inherit !important; }
        table { border: solid 2px black; border-collapse: collapse; }
        thead { background-color: silver; }
        td, th { border: solid 1px black; padding: 4px; }
        table.layout, table.layout td, table.layout th  { border: none; }
        .koeficient { font-style: italic; }
        .float-right { float: right; margin-left: 8px; }
        hr { clear: both; }
      </style></head>
   
   <body>
      
      
      <header>
         
         <h1><span>Zadání</span> soutěžních
            	  úloh
         </h1>
         
         <h2 class="category">Kategorie programování žáci a mládež</h2>
         
         <h2 class="date">20. až 22. dubna&nbsp; 2017</h2>
         
         <p class="contest">Soutěž v&nbsp;programování – 31.&nbsp;ročník</p>
         
         <p>Krajské&nbsp;kolo&nbsp;2016/2017</p>
         
      </header>
      <div class="toc"><a href="#prasátko">Prasátko</a><br><a href="#dvanáctsettroska">Dvanáct set troska</a><br><a href="#simulátorenigma">Simulátor Enigma</a><br></div>
      
      
      <p>Úlohy můžete řešit v&nbsp;libovolném pořadí a
         samozřejmě je nemusíte vyřešit všechny. Za každou úlohu můžete dostat
         maximálně 10 bodů, z&nbsp;nichž je většinou 9 bodů vyhrazeno na ohodnocení
         funkčnosti programu, jeho shody se zadáním a efektivity a jeden bod na
         dokumentaci a přehlednost zdrojového kódu (vhodné členění zdrojového
         kódu, vhodně zvolené názvy identifikátorů, komentáře na místech, kde
         je to potřeba, atd.). Body získané za každou úlohu se ještě násobí
         koeficientem, který odráží složitost úlohy.
      </p>
      
      
      <p>Na řešení úloh máte 4 hodiny čistého
         času.
      </p>
      
      
      <p>Před zahájením soutěže vám pořadatel
         oznámí, kde najdete testovací soubory a kam máte ukládat řešení úloh.
      </p>
      
      
      <section class="include">
         
         <hr>
         <h2 id="prasátko">Prasátko</h2>
         
         <p class="koeficient">Koeficient <span class="koef">1</span></p>
         
         
         <p>Prohlédněte si prosím animaci v&nbsp;přiloženém souboru
            <a href="prasatko/prase.html"><code>prase.html</code></a>. Vaším úkolem je
            napsat program, který zobrazí obdobný výsledek. Nejvíce bodů získáte,
            pokud provedete plynulou animaci vykreslování čar (za stejný čas se
            vždy vykreslí stejná délka čáry). Pozornost věnujte i&nbsp;postupnému
            vykreslení oka a ocásku, u&nbsp;nich se hodnotí kulatost jak oka, tak
            ocásku a u&nbsp;ocásku také shoda s&nbsp;předlohou (správný směr zakroucení,
            stoupání spirály, počet otáček).
         </p>
         
         
         
         <p>Pokud je celé zadání nad vaše síly, můžete zpracovat jednodušší
            variantu – animovat postupně po automaticky spouštěných krocích, kdy
            krokem je zobrazení jedné celé čáry, a&nbsp;pak celého oka a celého
            ocásku. Několik málo bodů dostanete i&nbsp;v&nbsp;případě, že program celé
            prasátko nakreslí najednou.
         </p>
         
         
         <p>Body dostanete i&nbsp;za to, že v&nbsp;průběhu animace okno vašeho
            programu <q>nevytuhne</q> a lze s&nbsp;ním např. pohybovat.
         </p>
         
         
         <p>Je zakázáno využívat zdrojový kód vzorového řešení a obrázek
            prasátka ze zadání. Nebudou také hodnoceny programy zobrazující
            předpřipravené obrázkové soubory.
         </p>
         
         
         
         <p><img src="prase.png" style="float:right; width: 33%; max-width: 300px;">
            Pokud budete mít problém se zobrazením vzorové animace, můžete vyjít
            z&nbsp;přiloženého obrázku a následujícího popisu: Animace začíná
            vykreslením čáry za hlavou prasátka shora dolů, následuje spodní hrana
            těla, zadní hrana a pak hrana horní. Následně dvě čáry hlavy od té
            horní (začíná shora), přední nohy, zadní nohy, oko a nakonec
            ocásek. Nohy a ocásek se vždy začínají kreslit na straně blíže
            k&nbsp;tělu. Pokud na sebe dvě čáry navazují (tělo, hlava), začíná se ta
            druhá kreslit ve směru od té první.
         </p>
         
         
         
         
         
      </section>
      
      <section class="include">
         
         <hr>
         <h2 id="dvanáctsettroska">Dvanáct set troska</h2>
         
         <p class="koeficient">Koeficient <span class="koef">3</span></p>
         
         
         <p>Zdědili jste po svém pradědečkovi luxusní automobil Škoda 1203.
            Poté, co jste spatřili své dědictví, které jste ušlechtile nazvali
            <em>dvanáct set troska</em>, rozhodli jste se ho odvézt zhodnotit
            na skládku. Po cestě se stala ale nemilá věc – zasekl se vám
            volant a nejde otočit doleva, můžete tedy na křižovatkách jezdit
            jen rovně nebo zatáčet doprava! Vaším úkolem je s&nbsp;takto poškozeným
            vozem najít co nejkratší cestu na skládku, aby se vám náhodou po
            cestě nerozbilo ještě něco.
         </p>
         
         
         <p>Napište program, který na vstupu dostane mapu města, výchozí pozici
            dvanáct set trosky a pozici skládky, a&nbsp;najde nejkratší cestu dvanáct set
            troskou na skládku tak, aby na každé křižovatce jela buď rovně nebo zahla
            doprava. Vypište délku nejkratší cesty a <em>interaktivně</em> nalezenou
            cestu zobrazte.
         </p>
         
         
         <h3>Vstup</h3>
         
         
         <p>Vstup načtěte ze souboru <code>mesto.txt</code>. Tento soubor obsahuje
            mapu města, což je čtverečková síť o&nbsp;rozměrech 100×100 políček.
            Mapa města je uložena na 100 řádcích s&nbsp;tím, že každý řádek je ukončený znaky
            <code>CR</code> a <code>LF</code> a obsahuje (kromě znaků ukončení řádku)
            přesně 100 znaků – jednotlivá políčka tohoto řádku mapy města. Znaky
            v&nbsp;souboru mohou být následovné:
         </p>
         
         <ul>
            
            <li><code>.</code> silnice (průjezdné pole)
               
            </li>
            <li><code>X</code> budova (neprůjezdné pole)
               
            </li>
            <li><code>@</code> skládka
               
            </li>
            <li><code>%</code> dvanáct set troska
               
            </li>
         </ul>
         
         
         <p>Můžete předpokládat, že soubor je vždy v&nbsp;pořádku, obsahuje právě jednu skládku
            a právě jednu dvanáct set trosku. Navíc počáteční pozice dvanáct set trosky
            sousedí s&nbsp;právě jednou silnicí – předpokládejte tedy, že dvanáct set
            troska je na začátku natočena směrem k&nbsp;této silnici.
         </p>
         
         
         <h3>Výstup</h3>
         
         
         <p>Pro daný soubor najděte nejkratší cestu dvanáct set trosky na skládku
            tak, aby dvanáct set troska jela jen po silnici a zatáčela jen doprava (tj.
            pokud z&nbsp;nějakého směru přijede na políčko silnice, může buď pokračovat
            rovně, nebo zatočit o&nbsp;90° doprava). Můžete předpokládat, že taková cesta vždy
            existuje. Pokud jich existuje více, najděte libovolnou z&nbsp;nich.
         </p>
         
         
         <p>Až cestu naleznete, vypište její délku – počet políček, které na cestě
            navštívíte, včetně políčka skládky. Pokud nějaké políčko navštívíte
            vícekrát, počítejte ho vícekrát. Poté nalezenou cestu interaktivně
            zobrazte – umožněte jednak vykreslení kompletní cesty, a&nbsp;jednak krokování
            jednotlivých políček cesty.
         </p>
         
         
         <h3>Příklad</h3>
         
         
         <p>Pro následující mapu města (pro názornost je zobrazený jen její levý
            horní roh o&nbsp;velikosti 7×7, všechna ostatní nezobrazená políčka jsou
            <code>X</code>):
         </p>
         <pre>XXXXXXX
.......
.X.X.X.
.......
.X.X.X.
.X@X%X.
XXXXXXX</pre>
         <p>je nejkratší cesta na skládku dlouhá 22 políček. Kdyby bylo možné zatáčet
            doleva, byla by nejkratší cesta dlouhá 6 políček. Nejkratší správná cesta je
            zobrazena na následující mapě:
         </p>
         <pre>XXXXXXX
┌─┐.┌─┐
│X│X│X│
└─┼─┼─┘
.X│X│X.
.X@X%X.
XXXXXXX</pre>
         
         
         
         
         </section>
      
      <section class="include">
         
         
         <hr>
         <h2 id="simulátorenigma">Simulátor Enigma</h2>
         
         <p class="koeficient">Koeficient <span class="koef">2</span></p>
         
         
         <p>Enigma byl šifrovací přístroj, používaný za druhé světové
            války. Tento šifrovací stroj uměl šifrovat vstupní text pomocí
            šifrování jednotlivých znaků vstupního textu na jiné znaky výstupního
            textu.
         </p>
         
         
         <p>Celkový proces šifrování strojem Enigma spočíval v&nbsp;postupném
            šifrování jednoho znaku průchodem přes několik šifrovacích tabulek,
            což mohlo vypadat např. následovně:   
         </p>
         
         <pre>E → B → I → S → M → K → J → T
N → P → U → J → R → Q → R → X
I → E → J → B → O → X → L → W
G → C → P → D → Z → G → M → Y
M → F → Y → P → G → D → X → S
A → G → L → W → C → E → K → V
</pre>
         
         <p>Celkově  ENIGMA → TXWYSV<br>
            První sloupec→poslední sloupec
         </p>
         
         
         <p>Vaším úkolem je napsat program, který bude simulovat činnost šifrovacího stroje Enigma.</p>
         
         
         <p>Šifrují se pouze velká písmena anglické abecedy.</p>
         
         
         <p>Máme několik šifrovacích tabulek ve tvaru 26 dvojic velkých písmen
            anglické abecedy <code>A</code> až <code>Z</code> oddělených čárkou („bílé“ znaky
            ignorujte). Každé písmeno abecedy je v&nbsp;tabulce obsaženo právě
            dvakrát. Jednou je ve dvojici vlevo, jednou vpravo. Například:
         </p>
         
         <pre>EK, JF, TE, DA, BX, LO, AP, CJ, KG, SL, RI, UZ, QD,
OB, IV, XQ, GN, NT, HU, PR, YW, MC, VM, ZY, WS, FH
</pre>
         
         <p>Při šifrování se znak <code>A</code> změní na <code>P</code>, <code>B</code> na <code>X</code> atd., až <code>Z</code> na <code>Y</code>.
         </p>
         
         
         <p>Vstupem programu jsou textové soubory, jednotlivé řádky jsou
            odděleny znaky <code>CR LF</code>, vstupní kódování je
            ASCII. Výstupem programu je výpis zašifrovaného textu na
            obrazovku.
         </p>
         
         
         <p>Postupně v&nbsp;programu naimplementujte následující funkce:</p>
         
         
         <ul>
            
            <li>Uživatel si vybere vstupní soubor pro šifrování.</li>
            
            <li>Načtení vstupního souboru a nastavení šifrování pro tento běh
               programu z&nbsp;prvního řádku.
            </li>
            
            <li>Vypsání nastavení šifrování.</li>
            
            <li>Vypisování nezašifrovaného a zašifrovaného textu ze vstupního
               souboru po jednotlivých řádkách.
            </li>
            
         </ul>
         
         
         <p>První řádka vstupního souboru obsahuje jména použitých
            šifrovacích tabulek. Jména jsou oddělena čárkou, bílé znaky
            se ignorují.
         </p>
         
         
         <p>Například při nastavení ve tvaru</p>
         
         <pre>I.A, II.A, III.A, P1.AB, III.B, II.B, I.B
</pre>
         
         <p>budou pro šifrování postupně použity šifrovací tabulky ze souborů
            <code>I.A</code>, <code>II.A</code>, … a jako poslední ze souboru <code>I.B</code>.
         </p>
         
         
         <p>Další řádky vstupního souboru obsahují text zprávy určený k&nbsp;zašifrování psaný velkými
            písmeny anglické abecedy. Mezery se přenášejí beze změny.
         </p>
         
         
         <p>Po načtení nastavení šifrování program toto nastavení (obsah první
            řádky vstupního souboru) vypíše. Následovně bude vstupní soubor po
            řádkách šifrovat. Pro každou řádku vstupního souboru program vypíše
            dvě řádky – první řádka bude obsahovat originální text a druhá
            zašifrovaný text. Nezašifrovaný řádek začíná textem
            <code>VSTUP=</code> a zašifrovaný textem <code>VYSTUP=</code>.
         </p>
         
         
         <p>V&nbsp;ukázkovém adresáři máte kromě šifrovacích tabulek i&nbsp;několik
            vzorových datových souborů <code>VZORx.DAT</code>.
         </p>
         
         
         <p>Například pro soubor <code>VZOR6.DAT</code>:
         </p>
         
         <pre>I.A, UKWB.A, I.B
SKAKAL PES PRES OVES
IMNMNW RHI RPHI FJHI
RPHI YHWHAFB WFBMB</pre>
         
         <p>by měl výtup programu vypadat takto:</p>
         
         <pre>I.A, UKWB.A, I.B
VSTUP=SKAKAL PES PRES OVES
VYSTUP=IMNMNW RHI RPHI FJHI
VSTUP=IMNMNW RHI RPHI FJHI
VYSTUP=SKAKAL PES PRES OVES
VSTUP=RPHI YHWHAFB WFBMB
VYSTUP=PRES ZELENOU LOUKU
</pre>
         
         
         
         
         </section>
      
      
      
      
   </body>
</html>